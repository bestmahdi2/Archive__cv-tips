# cv-tips
این‌جا نکات مهمی که برای رزومه‌نویسی لازمه رو به اشتراک می‌گذاریم.
# اسم و فامیلی
اسم و فامیلتون باید به این ترتیب باشه که حرف اول هر کلمه بزرگ نوشته بشه. مثل:

Ali Mohammadi

ممکنه اسم یا فامیلی شما از دو کلمه تشکیل شده باشه. مثلا امیرمحمد. در این‌جا تصمیم بگیرید که می‌خواهید اسمتون به صورت Amirmohammad نوشته بشه یا Amir Mohammad. اما این چیزیه که باید مطابق با پروفایلتون در شبکه‌های اجتماعی دیگه، به‌ویژه لینکدین باشه. 

یا فامیلی‌تون ممکنه به صورت Sadeghi Moghaddam نوشته بشه یا Sadeghimoghaddam. دلیل این که به صورت دوم می‌نویسید معمولا اینه که توی پاسپورت به این شکل اومده. اما در هر صورت، نیازی نیست که اسم و فامیلی‌تون دقیقا مطابق پاسپورت باشه و در این حالت می‌تونید همون Sadeghi رو بنویسید. ضمن این که اگر آفر گرفتید، بعدتر می‌تونید اسم و فامیلی کاملتون رو اعلام کنید، هرچند که قاعدتا در این مرحله اسم و فامیلی شما نباید یک‌دفعه از پژمان محمدی به مسعود فرهادی تغییر پیدا کنه.

پس موارد زیر اشتباه هستند:

~~Parvaneh mohammadi~~


~~masoud Farhadi~~


~~Amir ali Rasouli~~



**استثنا**

ممکنه به دلیل استایل خاصی که توی رزومه دارید، تمام حروف اسم و فامیلتون رو بزرگ بنویسید. در این حالت باز هم بهتره حرف اول به یه نحوی جدا بشه از بقیه حروف. مثلا بولدش کنید.

این‌طوری:
**A**LI **M**OHAMMADI

# اسم دانشگاه

اسم دانشگاه باید اسم رسمی دانشگاه باشه. یعنی چیزی که با سرچ کردنش دقیقا به صفحه دانشگاه یا به صفحه ویکی‌پدیاش می‌رسیم. حتی یک Of اضافه هم نباید داشته باشه. State University of Semnan اشتباهه چون چنین دانشگاهی با سرچ پیدا نمیشه. ضمن این که برای منابع انسانی مهم نیست که شما دانشگاه دولتی بودید یا دانشگاه آزاد.


# پرش بین دو صفحه نداشته باشید
رزومه شما ممکنه یک صفحه باشه، ممکنه دو صفحه باشه، ممکنه سه صفحه باشه. ولی نکته مهم اینه که هیچ چیزی رو بین دو صفحه پخش نکنید. یعنی اگه یه تجربه کاری رو دارید می‌نویسید و رسیدید آخر صفحه، اون تجربه کاری باید همون‌جا تو همون صفحه تموم بشه، نه این که یه پاراگراف نصفش توی یک صفحه باشه و نصفش توی یک صفحه دیگه. اگر سخته، متن‌ها رو بازنویسی کنید، یا استایل صفحه رو تغییر بدید. البته اگه سه تجربه کاری دارید، مشکلی نیست یکی در صفحه اول باشه و دو تا در صفحه دوم.

# فضای خالی خوب نیست

اگر رزومه شما سه صفحه است ولی صفحه سوم فقط سه خط داره، این نشون میده که شما می‌تونستید رزومه رو در دو صفحه خلاصه کنید اما نتونستید یا نخواستید.

# اسم فایل

اسم فایلتون شاید در خود فرآیند اپلای کردن تغییر کنه و با اسم دیگه‌ای به دست شرکت برسه. اما ممکن هم هست که این اتفاق نیفته. در هر صورت، اسم حرفه‌ای روی فایلتون بذارید. مثلا **Hoda Ahmadi CV.pdf**. اسم و فامیلی‌تون روی فایل باشه (همون اسمی که در تایتل گذاشتید). 

چند نمونه از اسامی غیرحرفه‌ای:

~~My CV.pdf~~

~~Aziz Mohajer CV (1).pdf~~

~~Samira Irani Final Final.pdf~~

~~Resume for apply.pdf~~

# یک‌دست بنویسید

رزومه شما **باید** یک‌دست باشه. یعنی مثلا اگه فاصله خطوط رو 1.15 در نظر گرفتید، همین رو همه‌جا داشته باشید و یک‌دفعه فاصله خطوط 1.5 نشه. اگه فناوری‌هایی که استفاده می‌کنید رو بولد می‌کنید، این کار رو همه‌جا انجام بدید، نه فقط یک‌جا. اگر در کنار سال کار، ماه رو هم میارید، این رو همه‌جا انجام بدید، نه این که یک جا ماه رو بنویسید و یک جا ننویسید. یا اگر یه جا نوشتید MA in Computer Engineering، پایینش ننویسید BA of Computer Engineering (یا هر دو in باشند یا هر دو of). اگر از اسلش (/) استفاده می‌کنید، این‌طوری نباشه که یه جا قبل و بعدش فاصله بذارید و یه جا نذارید.

# آدرس ایمیل

ایمیلیتون ترجیحا برای یک جای معتبر باشه (مثلا ایمیل دانشگاهی - البته اگه مطمئن هستید که سرور مشکلی در ارسال و دریافت ایمیل نداره). اگر ایمیلتون روی Gmail یا Outlook یا جاهای دیگه است، آیدی‌تون باید خوب و ساده باشه و از اعداد کمتر استفاده کنید. بهترین حالت اینه که اسم و فامیلتون باشه (اگر ندارید، این ایمیل رو بسازید). احتمالش هست که فردی که رزومه شما رو می‌بینه، نتونه ایمیل رو از PDF کپی کنه و مجبور به تایپش باشه. حالا فرض کنید شما ده بار یه کاراکتر رو توی آدرس ایمیل تکرار کرده باشید! 

در نتیجه، از آدرس‌های زیر اجتناب کنید:

~~nazijoooooon@gmail.com~~

~~refighebikalakmadar@yahoo.com~~

~~masoud123456@outlook.com~~

~~samira800000@gmail.com~~

# به املا و حروف بزرگ و کوچک دقت کنید

موقع نوشتن اسامی انگلیسی، به بزرگ و کوچک بودن حروف و املای صحیح دقت کنید. اگر مطمئن نیستید، به صفحه ویکی‌پدیای اون اسم مراجعه کنید. برای مثال، لینکدین به انگلیسی به صورت LinkedIn نوشته میشه، نه Linkdin و نه Linkedin (به حرف I دقت کنید). درسته، این مثال لینکدین شاید در یک درصد مواقع مشکل‌ساز بشه، اما شاید شرکتی که می‌تونستید توش استخدام بشید، مدیر منابع انسانی‌اش جزو اون یک درصد باشه! همین‌طور JavaScript یا eBay یا YouTube یا WhatsApp یا CSS.

# هایپرلینک فراموش نشه!

این احتمال کاملا وجود داره که فردی که رزومه شما رو می‌بینه، نتونه متن رو از فایل کپی کنه. در نتیجه شما اگه متن لینک رو بنویسید ولی هایپرلینک ندید، شاید بی‌خیال دیدن صفحه گیت‌هاب شما بشه و نبینه که هر روز توش کامیت داشتید.

# فاصله‌های خط فاصله رو رعایت کنید

قبل و بعد خط فاصله باید یک فاصله بذارید. این‌طوری: 

2018 - 2023

این خط فاصله نباید به کلمه قبل یا کلمه بعد بچسبه، مگر این که جزوی از اون کلمه باشه، مثل E-Learning. 


# هوش مصنوعی رو چه کنیم؟

احتمال خوبی هست که شما در نوشتن رزومه از هوش مصنوعی مثل ChatGPT استفاده کرده باشید. در این صورت متن‌های شما احتمالا کلمات قلمبه‌سلمبه خواهد داشت. مثلا متن زیر از شما پذیرفته نیست مگر این که دکترای ادبیات انگلیسی داشته باشید:


Me, a preeminent polymath in the realm of computational sciences, epitomize the quintessence of technological ingenuity and scholarly acumen. 

حتی اگه متن هوش مصنوعی ساده و با لحن طبیعی هم باشه، به این نکته توجه کنید که هوش مصنوعی با دقت بالایی می‌تونه تشخیص بده که یه متن رو هوش مصنوعی نوشته یا نه. حتی اگه این قضیه به چشم مای انسان نیاد! در نتیجه از هوش مصنوعی کمک و ایده بگیرید ولی متن‌هاتون رو تا جای ممکن خودتون بنویسید.


# علائم نگارشی رو رعایت کنید

قبل ویرگول فاصله نداره، بعد ویرگول یه فاصله هست. همین‌طور برای دونقطه و ویرگول‌نقطه. اگه این رو رعایت نکنید به چشم طرف مقابل میاد. قبل پرانتز هم یک فاصله داشته باشید.


